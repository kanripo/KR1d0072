# -*- mode: mandoku-view; -*-
#+TITLE: 禮記析疑
#+DATE: 2015-08-24 22:11:04.960257
#+PROPERTY: ID KR1d0072
#+PROPERTY: BASEEDITION WYG    
#+PROPERTY: JUAN 卷四十七
<pb:KR1d0072_WYG_046-1a>¶
欽定四庫全書¶
　禮記析疑卷四十七¶
　　　　　　　　　　翰林院侍講銜方苞撰¶
　　聘義¶
介紹而傳命君子於其所尊弗敢質敬之至也¶
　質謂樸質而無文即七介以見不然則已慤之義¶
盡之於禮則内君臣不相陵¶
　禮意篤邦交固則強臣巨族不敢有輕上之心故曰¶
<pb:KR1d0072_WYG_046-1b>¶
　内君臣不相陵也周衰強臣柄國皆私自結於霸主¶
　強鄰而其君之邦交反不及焉然後顯背其君而無¶
　可如何魯季孫意如衛孫林父陳慶虎慶寅之徒皆¶
　是也禮之止邪也於未形觀此亦可見矣¶
日莫人倦齊莊正齊而不敢觧惰以成禮節¶
　疏以質明行事日㡬中而禮成謂聘享是也以日暮¶
　禮成决此節為射禮則固矣記者總言聘射聘兼享¶
　燕几設而不倚爵盈而不飲惟享禮則然日暮人倦¶
<pb:KR1d0072_WYG_046-2a>¶
　則燕射之所同也專以屬射事義俱不可通¶
以正君臣以親父子以和長幼¶
　疏以三者屬射亦非也親父子和長幼並以旅酬言¶
　(古者伯叔父可稱父/兄弟之子即謂之子)聘禮有燕則有旅酬安得專以¶
　屬射且受享於廟禮辭多稱先君嗣君繼世友邦交¶
　聘親其父以及其子正聘之本意也¶
孚尹旁達信也¶
　孚信也尹正也石藴玊光必外見言玊之徳信正於¶
<pb:KR1d0072_WYG_046-2b>¶
　中則其光澤必旁達於外而識者能辨之故曰信也¶
　¶
　¶
　¶
　¶
　¶
　¶
　禮記析疑卷四十七¶
