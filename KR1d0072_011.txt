# -*- mode: mandoku-view -*-
#+TITLE: 禮記析疑
#+DATE: 2015-09-23 09:38:36
#+PROPERTY: JUAN 11
<pb:KR1d0072_WYG_011-1a>¶
欽定四庫全書¶
　禮記析疑卷十一¶
　　　　　　　　　　翰林院侍講銜方苞撰¶
　　禮器¶
措則正施則行¶
　措則正禮之體也施則行禮之用也　正如易大傳¶
　靜而正之正言不用時其禮自具於事物之中¶
如竹箭之有筠也¶
<pb:KR1d0072_WYG_011-1b>¶
　以竹與均成字似當為竹節謂其長短畧均也竹有¶
　節所以約束而能固禮亦君子之所以自約束也鄭¶
　注竹之青皮故先儒相承以為致飾於外與下貫四¶
　時而不改柯易葉義不相應¶
人官有能也¶
　人之五官各有所能如目能視耳能聴之類¶
故必舉其定國之數以為禮之大經禮之大倫以地廣¶
狹禮之厚薄與年之上下¶
<pb:KR1d0072_WYG_011-2a>¶
　舊說數為地物所出多少似與以地廣狹義複葢隆¶
　殺之禮數也如公九侯伯七子男五之類其數之所¶
　以有此倫次者不獨尊卑之等亦以地有廣狹而定¶
　數之中用財復有厚薄則與年上下　與年之上下¶
　之字疑衍¶
天地之祭宗廟之事父子之道君臣之義倫也社稷山¶
川之事鬼神之祭體也¶
　天地之祭報本反始不忘其所自生故曰倫社稷山¶
<pb:KR1d0072_WYG_011-2b>¶
　川之事因其體之輕重而隆殺焉故曰體於宗廟之¶
　外别言鬼神葢謂五祀司中司命風師雨師九皇六¶
　十四氏之屬¶
羔豚而祭百官皆足¶
　疏謂士特牲大夫少牢此用羔豚乃王制所云大夫¶
　士無田則薦者又曰無田則無臣助祭而云百官喻¶
　衆也俱不可通牲禮之隆殺視祀事之大小天子獻¶
　羔開冰乃謂士大夫有田者即不用羔豚可乎且如¶
<pb:KR1d0072_WYG_011-3a>¶
　五祀井竈之類豈能備具牲俎記云百官皆足正謂¶
　王公之羣小祀耳¶
五重八翣¶
　朱軾曰五重三重再重皆謂棺喪大記所謂大棺屬¶
　椑是也　天子水兕革棺如合甲為二重地棺一梓¶
　棺二故五重¶
鬼神之祭單席¶
　據周官司几筵席下尚有筵記所傳或異或不計下¶
<pb:KR1d0072_WYG_011-3b>¶
　筵也¶
天子諸侯臺門¶
　臺門築臺於門外也疑今官府大門外左右築土正¶
　方四面甃之即其遺制¶
禮之以多為貴者以其外心者也徳發揚詡萬物大理¶
物博如此則得不以多為貴乎故君子樂其發也¶
　天子諸侯居得為之位操可致之勢徳之發揚可以¶
　周徧諸物其理之所成者大則用物宜博故以多為¶
<pb:KR1d0072_WYG_011-4a>¶
　貴也¶
徳産之致也精微¶
　以徳致其感格較之以物産政報更為精微故祭天¶
　儀物最畧也¶
微者不可大也¶
　微者不可大葢以人情言隠晦之義也如父在為母¶
　不杖堂上不杖及庶子無服之類止可隠致其痛若¶
　張大於聲音容貌之間則非禮矣¶
<pb:KR1d0072_WYG_011-4b>¶
有美而文而誠若¶
　美而文而不誠若則非所以為禮矣¶
三代之禮一也民共由之或素或青夏造殷因¶
　言三代之禮為民所共由者本無二也其由質而文¶
　如素之加為青葢造者從質因者趨文物理之自然¶
　也¶
周坐尸詔侑武方其禮亦然其道一也¶
　其禮亦然亦猶素之加為青也至周不惟坐尸且詔¶
<pb:KR1d0072_WYG_011-5a>¶
　侑無方禮加於夏殷矣然其致愛致慤之道則一也¶
周旅酬六尸¶
　時祭必祫何也古之祭禮繁重自國君以上祭之明¶
　日繹而儐尸若每廟犆祭則人力窮百政廢矣以六¶
　尸旅酬知每獻七廟之尸必同時而畢獻也匪是則¶
　三獻五獻且日不暇給况九獻十有二獻乎以旅酬¶
　者六尸知世室文武二尸亦以尊不與旅也如獻至¶
　於七尸又徧酬六尸則力不支時不逮矣上大夫儐¶
<pb:KR1d0072_WYG_011-5b>¶
　尸即於祭之日諸侯以上則以明日正為廟過於三¶
　則獻酬禮殷必不能同日而畢事耳雖分二日其侑¶
　食之儀酬酢之節必大减於士大夫惜邦國禮亡無¶
　可徴信耳　適士二廟大夫三廟亦宜有尸自相酬¶
　之禮而不見於經何也六尸四尸之相酬已見於邦¶
　國禮則於大夫士不覆舉亦如諸侯入王在國在塗¶
　之禮已見於春朝夏宗則覲禮惟具郊勞以後之儀¶
　節耳至尸酬主人主人酬侑侑酬賓長以下之禮宜¶
<pb:KR1d0072_WYG_011-6a>¶
　與卿大夫别¶
曾子曰周禮其猶醵與¶
　疏謂斂錢飲酒必非忘懐之酌故飲必平徧不得偏¶
　頗辭鄙義陋恐非曽子之意也葢士大夫相飲必立¶
　賓介備鼎俎具獻酬庶人工商則財不給禮難成故¶
　穡事既終以國法合錢共飲正猶五廟七廟之尸欲¶
　依次各發爵以酬賓則時不給禮難成故變而通之¶
　為尸自相酬之禮葢非此不足以洽歡心成禮節故¶
<pb:KR1d0072_WYG_011-6b>¶
　曰猶醵葢推究聖人縁情制禮所以不得不然也七¶
　尸備獻六尸旅酬之後疑惟具尸酢王后賓長三節¶
　及嗣舉奠而無暇及祝侑賓長衆賓以諸父兄弟備¶
　言燕私必於祭之夕故祝侑賓長衆賓兄弟之旅酬¶
　則於繹而儐尸舉之亦如上大夫儐尸則旅酬之節¶
　與特牲禮異耳兄弟燕於宗而未得與賓相酬則儐¶
　尸必與旅也¶
君子之於禮也非作而致其情也此有由始也是故七¶
<pb:KR1d0072_WYG_011-7a>¶
介以相見也不然則已慤三辭三讓而至不然則已蹙¶
　君子非作為是禮以强致人情使從之葢有所由始¶
　皆出於人情之自然也如七介以相見三辭三讓而¶
　至似乎繁曲然其始由於賓主相接不可以未同而¶
　言不可以徑前不讓乃人情之自然爾¶
魯人將有事於上帝必先有事於頖宫¶
　謂有事於頖宫葢告后稷似未安天子有事於圜丘¶
　不聞先告后稷魯有閟宫即告后稷亦不宜於頖宫¶
<pb:KR1d0072_WYG_011-7b>¶
　葢非常之禮必先擇士於頖宫以習儀配林惡池亦¶
　於禮輕者習儀而後舉重故曰慎之至也¶
故凶事不詔朝事以樂¶
　舊說哭泣擗踊不待詔告非也杜喬之母死宫中無¶
　相君子以為沽孝子沉痛昏迷啼哭擗踊拜興出入¶
　必待詔告然後能赴禮節記所謂凶事不詔即春秋¶
　傳所謂君三年不呼其門也凶事不詔朝事以樂順¶
　而達其哀樂之性乃所謂反本脩古不忘其初¶
<pb:KR1d0072_WYG_011-8a>¶
故作大事必順天時為朝夕必放於日月為髙必因丘¶
陵為下必因川澤是故天時雨澤君子達亹亹馬¶
　先王制禮因天地之自然君子體道法化機之不息¶
　故觀天時雨澤而達於人道之當亹亹而不倦也¶
是故昔先王尚有徳尊有道任有能舉賢而置之聚衆¶
而誓之¶
　將言事天地之禮而先舉此者所謂先成民而後致¶
　力於神也有徳者未必皆有道有道則於徳兼之矣¶
<pb:KR1d0072_WYG_011-8b>¶
　故尚與尊異焉　周官大宰以八柄詔王馭羣臣四¶
　曰置以馭其行¶
因名山升中于天¶
　周官天府職凡官府鄉州及都鄙之治中受而藏之¶
　小司寇職歳終則令羣士計獄弊訟登中於天府治¶
　中及獄訟之中每嵗必登於天府則時廵柴望必以¶
　治民之功狀告於皇天此升中之義也¶
蘧伯玉曰君子之人達故觀其器而知其工之巧觀其¶
<pb:KR1d0072_WYG_011-9a>¶
發而知其人之知故曰君子慎其所以與人者¶
　承上文而言禮樂不獨可以觀世之治亂亦可以辨¶
　人之愚知古人交接以禮樂相示春秋傳所載執玉¶
　歌詩觀者以知其禍福故所以與人者不可不慎也¶
洞洞乎其敬也屬屬乎其忠也勿勿乎其欲其饗之也¶
　洞洞者虚中而無一物之雜也屬屬者内誠繼續而¶
　不解也勿勿者欲其饗而惟恐其不饗祭義所謂如¶
　將失之如語焉而未之然乃致其恍惚之極思也¶
<pb:KR1d0072_WYG_011-9b>¶
羮定詔於堂¶
　熟肉曰定者熟而蹙縮然後大小有定形也¶
内金示和也¶
　内金謂進樂工舉金奏也¶
丹漆絲纊竹箭與衆共財也¶
　古者庭實旅百宗廟之祭亦陳之以示威徳及逺非¶
　若幣玉用之以祭也康王之誥一二臣衞敢執壤奠¶
　即此記所陳¶
<pb:KR1d0072_WYG_011-10a>¶
孔子曰誦詩三百不足以一獻一獻之禮不足以大饗¶
大饗之禮不足以大旅大旅具矣不足以饗帝毋輕議¶
禮¶
　注大旅祀五帝非也祭山曰旅大饗之禮雖繁然祖¶
　宗一氣相承誠意猶易貫注至山嶽之祭則精神與¶
　相感召為難饗帝則徳足昭事為尤難也仁人為能¶
　饗帝孝子為能饗親其大小淺深之間實有不可一¶
　視者矣　周官大宗伯職國有大故旅上帝葢因災¶
<pb:KR1d0072_WYG_011-10b>¶
　而徧祀五帝故言旅猶小宗伯職天地之大烖類社¶
　稷宗廟也此對饗帝而言則為山嶽之祭明矣¶
　¶
　¶
　¶
　¶
　¶
　禮記析疑卷十一¶

